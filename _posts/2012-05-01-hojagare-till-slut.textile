---
layout: post
title: "Hojägare till slut"
tags: bmw, f800gs
---
Häromdagen köpte jag en BMW F800GS i Norköping av en trevlig snubbe. Vi åkte ned, jag+fru+grabben, där grabben körde sin 125:a. Efter en liten provtur slog jag till utan prut och tjafs. Hemfärden skedde i strålande solsken med en kraftig motvind. Motorväg är ju inte så kul att köra insåg jag efter en stund. Fördelen är väl att det är enkelt vilket passar en ovan förare som mig.

Väl hemma så gick jag ut senare på kvällen för att se att extranyckeln fungerade vilket den gjorde. När jag kom in i huset igen fick jag höra att min hustru hade sagt till hunden (Pelle) att sluta morra. Pelle var helt oförstående eftersom det enda som hade morrat var Mr.Akrapovic.

Tidigt imorse stack jag ut på en tur med hojen. På en grusplan övade jag lite stående manövrering och gjorde några fjuttiga sladdar. Man måste ju börja någonstans. Hur som helst känns det jäkligt skönt att äntligen blivit hojägare.
