---
layout: post
title: "Fläktstrul"
tags: fläkt, oljetryck, strul
---
I förrgår tog jag hojen till jobbet. Jag behöver öva mycket körning så att köra hojen till jobbet vore ju en bra ide tyckte jag. Ungefär halvvägs blev det en del krypkörning i köerna in mot stan. Då börjar oljetryckslampan att lysa, suck...

Jag svängde av och stängde av motorn. Det fanns gott om olja, hojen var ju nyservad. Efter att ha väntat en stund, vände jag hemåt igen och fick lite mer fartvind som kylde när jag körde mot morgontrafiken. Lite senare, efter att ha googlat runt, hittade jag tips om att det kunde vara fläkten som kärvade. På kvällen, när jag kommit hem, lirkade jag in handen och pillade på fläktbladen. Mycket riktigt så kärvade de rejält och något blad verkade dessutom skadat.

Nu blir det till att försöka meka för att fixa det här fläktstrulet. Trist, mycket trist, när man glad i hågen just har inköpt hojen.
