---
layout: post
title: "Provkörning, Triumph Tiger 800"
tags: bmw, HD, tiger, triumph, v-rod
---
h2. Provkörning, Triumph Tiger 800

Igår besökte jag Triumph Center i Länna. Jag ville kolla in Triumph Tiger 800 XC, dvs deras offroad som smiskat upp BMW F 800 GS modellen i de senaste testerna. Det var första gången jag såg den i verkligheten och blev lite förvånad hur bamsig den var. Jag har ju kollat in BMW'n på AVA MC tidigare, men Tigern uppfattade jag som större.

Efter lite snack med den trevliga personalen så beslöt jag mig för att provköra modellen utan XC attributet, dvs den mer landsvägsintriktade modellen. BMW's motsvarighet är väl då snarare F 650 GS, vilken förvirrande nog också är en 800 kubikare. Nåväl, jag svidade om och hoppade upp på denna snygging:

!{width: 80%}{{ site.url }}/assets/triumph-tiger-800.jpg!

Mitt första åk för säsongen så det kändes mer ringrostigt än vanligt, men iväg kom jag och svängde ut på Lismavägen. Det var iskallt ute och blåste rejält, så jag tog det väldigt försiktigt. Precis som man berättat för mig var motorn väldigt snäll och jag kunde puttra fram i 50 på 6:e växeln för att sedan bara ger mer gas efter behov. Styrningen kändes väldigt kvick och hela ekipaget kändes t.o.m mer lättkört än grabbens 125:a. Mot slutet av Lismavägen vände jag vid en liten korsning och fick ett tjyvstopp, dock utan att någon såg det. Efter att ha lämnat tillbaka hojen, kände jag adrenlinet pumpa runt och en aning darrig reflekterade jag över att jag varit så koncentrerad på själva åkningen att jag inte en enda gång hade kollat in varvräknaren.

Senare på kvällen var det påskmiddag hos svärmor. När mina två HD åkande svågrar fick höra om mitt tilltag så blev det genast en diskussion om vilken HD jag borde provköra. Jag fick absolut inte köpa någon hoj (framför allt inte en Japan) innan en lämplig HD hade utprovats. De enades om att en V-Rod borde passa, och jag fick söka på blocket för att se hur en sådan pjäs kunde se ut, hm...

Nåja, det var en lyckad provkörning, men fler kommer att krävas; eller som svåger 1 sa: köp en Tenere, du kommer ändå att vilja byta hoj inom något år när du fått mer erfarenhet. Kanske inte så dumt förslag?

