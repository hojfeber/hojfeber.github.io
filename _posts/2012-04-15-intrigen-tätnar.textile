---
layout: post
title: "Intrigen tätnar"
tags: bonneville, honda, nc700, tiger, triumph
---
Igår skulle Triumphs Road Show besöka Triumph i Länna. Jag vet inte hur det blev med den saken för när jag kikade ut genom fönstret på morgonen så var det snöstorm, suck...

Nåväl, jag hade lite ärenden norr om stan så jag passade på att besöka Honda City och Din MC; bägge i Upplands Väsby. Besöket på Honda City blev kort då det inte fanns några hojar som fick min puls att stiga. Den nya NC700 modellen må vara tekniskt intressant, men tyvärr kan jag inte säga detsamma om utseendet; plastigt och scoteraktigt. På Din MC fanns det däremot lite mer intressanta hojar, bl.a denna Triumph Bonneville, som min fru tyckte jag passade fint på.

!{height: 60%}{{ site.url }}/assets/bonneville.jpg!

Jag noterade att den hade förgasare, vilket jag sedan läste mig till att den inte alls hade. Det är bara för att få det "rätta" utseendet. Inuti döljs en modern bränsleinsprutning. Där fanns förstås också Tiger 800'an vilken jag provsatt igen. Den kändes lika "rätt" som sist. På övervåningen fanns all utrustning och jag passade på att prova lite stövlar och ryggskydd, vilket saknas i min nuvarande garderob.

Triumph hade verkligen otur, idag hade det ju varit perfekt med motercykelåka. Solen "stekte" på s.a snön strax var borta. På e.m kom en gammal kollega förbi (Dag) på sin KTM 690 och hälsade på. En mycket trevlig hoj verkade det vara. Detta gjorde dock att man nu börjat kolla in en ny kategori annonser på Blocket. Hojköparintrigen tätnar...
